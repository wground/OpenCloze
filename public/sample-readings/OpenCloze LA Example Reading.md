# Caesar, De Bello Gallico 1.1â€“2

lang: la

Gallia est omnis divisa in partes tres, quarum unam incolunt Belgae, aliam Aquitani, tertiam qui ipsorum lingua Celtae, nostra Galli appellantur. Hi omnes lingua, institutis, legibus inter se differunt. Gallos ab Aquitanis Garumna flumen, a Belgis Matrona et Sequana dividit. Horum omnium fortissimi sunt Belgae, propterea quod a cultu atque humanitate provinciae longissime absunt, minimeque ad eos mercatores saepe commeant atque ea quae ad effeminandos animos pertinent important, proximique sunt Germanis, qui trans Rhenum incolunt, quibuscum continenter bellum gerunt. Qua de causa Helvetii quoque reliquos Gallos virtute praecedunt, quod fere cotidianis proeliis cum Germanis contendunt, cum aut suis finibus eos prohibent aut ipsi in eorum finibus bellum gerunt. Eorum una pars, quam Gallos obtinere dictum est, initium capit a flumine Rhodano, continetur Garumna flumine, Oceano, finibus Belgarum, attingit etiam ab Sequanis et Helvetiis flumen Rhenum, vergit ad septentriones. Belgae ab extremis Galliae finibus oriuntur, pertinent ad inferiorem partem fluminis Rheni, spectant in septentrionem et orientem solem. Aquitania a Garumna flumine ad Pyrenaeos montes et eam partem Oceani quae est ad Hispaniam pertinet; spectat inter occasum solis et septentriones.

Apud Helvetios longe nobilissimus fuit et ditissimus Orgetorix. Is M Messala, M Pisone consulibus regni cupiditate inductus coniurationem nobilitatis fecit et civitati persuasit ut de finibus suis cum omnibus copiis exirent: perfacile esse, cum virtute omnibus praestarent, totius Galliae imperio potiri. Id hoc facilius iis persuasit, quod undique loci natura Helvetii continentur: una ex parte flumine Rheno latissimo atque altissimo, qui agrum Helvetium a Germanis dividit; altera ex parte monte Iura altissimo, qui est inter Sequanos et Helvetios; tertia lacu Lemanno et flumine Rhodano, qui provinciam nostram ab Helvetiis dividit. His rebus fiebat ut et minus late vagarentur et minus facile finitimis bellum inferre possent; qua ex parte homines bellandi cupidi magno dolore adficiebantur. Pro multitudine autem hominum et pro gloria belli atque fortitudinis angustos se fines habere arbitrabantur, qui in longitudinem milia passuum CCXL, in latitudinem CLXXX patebant.

---

## Wortschatz

divisa | verb | perf.pass.ptcp | f.nom.sg | divided
incolunt | verb | pres.act.ind.3pl | | they inhabit
institutis | noun | abl.pl | n.2nd | customs, institutions
differunt | verb | pres.act.ind.3pl | | they differ
fortissimi | adj | sup.nom.m.pl | | bravest, strongest
humanitate | noun | abl.sg | f.3rd | civilization, refinement
longissime | adv | sup | | very far, furthest
mercatores | noun | nom.pl | m.3rd | merchants, traders
commeant | verb | pres.act.ind.3pl | | they travel back and forth
effeminandos | verb | gerundive.acc.m.pl | | for weakening, softening
praecedunt | verb | pres.act.ind.3pl | | they surpass, excel
cotidianis | adj | pos.abl.n.pl | | daily
proeliis | noun | abl.pl | n.2nd | battles
contendunt | verb | pres.act.ind.3pl | | they struggle, contend
obtinere | verb | pres.act.inf | | to hold, occupy
continetur | verb | pres.pass.ind.3sg | | it is bounded, enclosed
vergit | verb | pres.act.ind.3sg | | it extends toward, faces
septentriones | noun | acc.pl | m.3rd | the north (lit. the seven oxen)
oriuntur | verb | pres.pass.ind.3pl | | they arise, originate
inferiorem | adj | pos.acc.f.sg | | lower
occasum | noun | acc.sg | m.4th | setting (of the sun), the west
nobilissimus | adj | sup.nom.m.sg | | most noble
ditissimus | adj | sup.nom.m.sg | | wealthiest, richest
cupiditate | noun | abl.sg | f.3rd | desire, greed
inductus | verb | perf.pass.ptcp | m.nom.sg | induced, led on
coniurationem | noun | acc.sg | f.3rd | conspiracy
nobilitatis | noun | gen.sg | f.3rd | of the nobility
persuasit | verb | perf.act.ind.3sg | | he persuaded
copiis | noun | abl.pl | f.1st | forces, troops
praestarent | verb | impf.act.subj.3pl | | they might excel, surpass
potiri | verb | pres.pass.inf | | to obtain, seize control of
undique | adv | pos | | on all sides, from everywhere
latissimo | adj | sup.abl.m.sg | | widest
altissimo | adj | sup.abl.m.sg | | deepest, highest
vagarentur | verb | impf.pass.subj.3pl | | they might wander
finitimis | noun | dat.pl | m.2nd | neighbors
inferre | verb | pres.act.inf | | to bring against, wage
bellandi | verb | gerund.gen | | of waging war
adficiebantur | verb | impf.pass.ind.3pl | | they were affected, afflicted
multitudine | noun | abl.sg | f.3rd | multitude, great number
fortitudinis | noun | gen.sg | f.3rd | of bravery, courage
angustos | adj | pos.acc.m.pl | | narrow, confined
arbitrabantur | verb | impf.pass.ind.3pl | | they thought, considered
patebant | verb | impf.act.ind.3pl | | they extended, lay open
